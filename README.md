دیگه لازم نیست مثل گذشته بک گراند پوستر خودتون بسازین. 
با پیشرفت هوش مصنوعی و تکنولوژی‌های جدید، یکی از کاربردی‌ترین و قوی‌ترین آپشن‌های هوش ساخت تصویر هست. اما با یکم خلاقیت و استفاده از راه‌های جدید، می‌تونین در زمان کمتر یک بک گراند قوی ایجاد کنین.

من برای ایجاد پوستر با این روش از هوش مصنوعی ChatGpt استفاده می‌کنم. مزیت این هوش مصنوعی نسبت به بقیه در این روش کاملا محسوسه.
الان ما فرض رو بر این می‌گیریم که می‌خوایم یک پوستر بسازیم، می‌دونیم این پوستر از چه اجزایی تشکیل شده و برای بک گراندش ایده پردازی کردیم و به یک ایده جامع رسیدیم.

خوب، در قدم اول یک خودکار برمی‌داریم و سعی می‌کنیم بدنه اصلی پوستر رو روی کاغذ پیاده کنیم. 
قرار بر این هست که هوش مصنوعی تصویر این کاغذ رو ببینه و بفهمه که برای بک گراندش باید در هر قسمت از پوستر چه اجزایی بسازه.
مثلاً من می‌خوام واسه تیم بایرن مونیخ یه پوستر بسازم. ایده به این شکل هست که داخل این پوستر یک کشتی کنار ساحل باشه که پرچم بایرن مونیخ روش نصب شده. همچنین قراره در کنار ساحل یه دروازه و لوگوی بوندسلیگا (لیگ فوتبال آلمان) باشه.
من اجزای این پوستر رو طبق تصور ذهنی خودم با خودکار روی کاغذ پیاده می‌کنم.

در مرحله بعد، واسه اینکه هوش مصنوعی کاملاً بفهمه این اجزا چی هستند، واسه هر قسمت یک عنوان انگلیسی می‌نویسم. چون با خودکار دست نویس هست بهتره خوانا باشه تا هوش کاملاً متوجه منظورم بشه.
![photo_2025-05-30_11-40-34](https://github.com/user-attachments/assets/20a64e02-bf85-4699-90e9-b9c7b8202011)
بعدش وارد chatgpt میشم و این عکس رو با پرامپت واسش ارسال می‌کنم.
من پرامپت رو به این صورت نوشتم:
«برام یه تصویر در سایز a4 افقی بساز به طوری که در دریا، یک کشتی چوبی با تم قرمز و پرچم تیم بایرن مونیخ وجود داشته باشه. کنار دریا صخره‌های ساحل باشه و روی صخره‌ها یک قلعه آجری قدیمی با پرچم بوندسلیگا وجود باشه. 
قالب کلی اجزای پوستر رو واست می‌فرستم. تصویر واقعی باشه با جو دریا و ساحل.» 
همینطور که در پرامپت می‌بینین، در جمله آخر گفتم که الب اجزای پوستر رو واسش به صورت تصویر می‌فرستم تا پوستر رو طبق اون تنظیم کنه.
نکته مهمی که اینجا هست اینه که نه در پرامپت و نه در کاغذ به متن موجود در پوستر اشاره نشده. بعد از اینکه هوش بک گراند پوست رو ساخت، متن رو در نرم‌افزاری مثل فتوشاپ یا (اگه فتوشاپ نبود) paint یا پاورپوینت خودم دستی وارد می‌کنم.
![image](https://github.com/user-attachments/assets/a184c1a9-5c25-4f04-926f-d6bff50a9410)
بعد از گذشت مدت زمانی کوتاه، هوش تصویر مدنظرمون رو ساخت و تحویل داد.
![image](https://github.com/user-attachments/assets/2e8cf338-41dd-418d-b95e-de8af2cd94ac)
حالا می‌تونم ازش درخواست های دیگه ای داشته باشم. مثلا می‌تونم بدون ارسال مجدد پرامپت، ازش بخوام بیشتر فضای خالی ایجاد کنه یا به جای هوای آفتابی تم دارک و رعد و برق بذاره.
